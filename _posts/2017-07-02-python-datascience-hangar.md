---
layout: post
title: Python Data Science and Machine Learning Meetup at Hangar
author:
description: Python Data Science and Machine Learning Meetup ที่ Hangar co-working space ของ DTAC จัดโดยทีม tupleblog
image:
  feature: post/python_meetup/Aug_2017.png
tags: [Python, Data Science, Meetup, tupleblog]
comments: true
date: 2017-07-02 22:45:00
---

ช่วงนี้ทุกคนอาจจะได้ยินคนพูดถึง Data Science, Machine Learning, Deep Learning กันบ่อยครั้ง
บางคนอาจจะรู้อยู่แล้วหรือไม่รู้จักคำพวกนี้มาก่อน หรือบางคนอาจจะรู้จักแต่ไม่เคยได้ลองใช้กันจริงๆ

Data Science มีบทบาทเป็นอย่างมากในช่วงสองสามปีที่ผ่านมาในต่างประเทศ​ มีการนำเทคนิคมาใช้
ทั้งการวิเคราะห์ข้อมูล การพยากรณ์ราคาบ้าน วิเคราะห์กลุ่มผู้บริโภคเพื่อใช้ในการทำ Personalize recommendation เช่นใน Amazon,
Spotify และอื่นๆอีกมากมาย รวมถึงในประเทศไทยก็เรื่มมีการเก็บข้อมูลและนำข้อมูลออกมาวิเคราะห์ เช่นทางภาครัฐก็ออกเว็บไซต์
[ภาษีไปไหน](https://govspending.data.go.th/) ให้คนทั่วไปเข้ามาใช้ได้ เป็นต้น

พวกเรากลุ่ม tupleblog เล็งเห็นถึงความสำคัญและบทบาทของ Data Science ที่จะมีในทั้งธุรกิจ สื่อ รวมไปถึงงานวิจัยในเมืองไทย
และคิดว่าน่าจะดีถ้ามีงานที่สามารถรวมกลุ่มของผู้ที่มีความสนใจในด้านนี้ในไทยมารวมตัวกัน หรือพบปะกันเพื่อแลกเปลี่ยนความรู้
ความสนใจ หรือต่อยอดไปถึงความรวมมือกันในงานวิจัยจากกลุ่มคนหลายๆสาขาในไทย

พูดมาขนาดนี้ ถ้าไม่มีอะไรต่อจากนี้ก็คงแปลกสินะ ฮ่าๆ

ข่าวดีก็คือพวกเรากลุ่ม tupleblog จะจัดงาน meetup ที่ฮังการ์ (Hangar) ซึ่งเป็น co-working space ของ DTAC ในวันที่ 3 สิงหาคมที่จะถึงนี้!
โดยงานจะมีขึ้นระหว่าง 6 โมงเย็นยาวไปจนถึงสามทุ่ม

เราได้เชิญนักวิจัยข้อมูล (Data Scientist) และนักวิจัยจากหลายแขนงมาพูดในงาน Meetup ดังต่อไปนี้

- รองศาสตราจารย์ยศชนัน วงศ์สวัสดิ์ กับการใช้ Python และ Machine Learning ในงานวิจัย Brain Computer Interface
- รักพงษ์ กิตตินราดร Data Scientist จาก True Corporation จะมาพูดถึงโปรเจกต์ [deepcut](https://github.com/rkcosmos/deepcut) ที่ใช้
Deep Learning Algorithm จาก Keras ตัดคำภาษาไทย อ่านรายละเอียดเพิ่มเติมได้จาก [blognone]()
- พี่ต้า วิโรจน์ จิรพัฒนกุล อดีต Data Scientist จาก Facebook และ Google Developer Expert ใครอยากอ่านประวัติของพี่ต้าก็สามารถเข้าไปดูได้ที่ [blognone](https://www.blognone.com/node/70257)
- ตุลาการ เรืองรอง ผู้ช่วยนักวิจัยจากมหาวิทยาลัยมหิดล จะพูดถึง Data Science และ Machine Learning landspace ใน Python
- ฐิติพัทธ อัชชะกุลวิสุทธิ์ นักศึกษาปริญญาเอกจาก University of Pennsylvania ซึ่งขณะนี้กำลังฝึกงานอยู่ที่
Allen Institute for Artificial Intelligence กับการใช้ Python เพื่อวิเคราะห์ Line chat
- ธนานพ กอบชัยสวัสดิ์ นักศึกษาปริญญาเอกจากจุฬาลงกรณ์มหาวิทยาลัย จะมาพูดถึงการใช้ Machine Learning และ Deep Learning algorithm
ใน Scene Text Recognition เช่นการหาหมายเลขบ้าน ทะเบียนรถ และเบอร์ของนักวิ่งมาราธอน

โดยแต่ละ talk มีความยาวประมาณ​ 20 นาที หลังจากงานถ้าใครยังไหวอยู่ก็ชักชวนไปกินดื่มกันต่อที่สามย่านกับพวกเรา

## ลงทะเบียนเข้างาน

พวกเรารับสมัครบุคคลทั่วไป อาจารย์ นิสิตและนักศึกษา ที่มีความรู้พื้นฐานของการใช้โปรแกรม Python
และมีพื้นฐาน Data Science เล็กน้อยถึงปานกลาง หรือผู้ที่ใช้งาน Python อยู่ในงานวิจัยหรือธุรกิจ

ในที่สนใจก็เข้าไปลงทะเบียนที่  [หน้าลงทะเบียน](https://docs.google.com/forms/d/12a00MMV4w60wG6p74uhanapoYZ9gTeGFYWn9IbDxqjk/viewform?edit_requested=true) ได้เลย

รับจำนวนจำกัดที่ 50 คนเท่านั้นนะ


## รับสมัคร lighting talk

นอกจากนั้นเรายังรับสมัคร lighting talk ความยาว 5 นาทีต่อ talk ใครที่สนใจอยากพูดงานของตัวเองที่ใช้
Data Science หรือ Machine Learning สามารถอีเมล์คุณกุกกิกได้ที่ `krichkorn@gmail.com`


## รายละเอียดเพิ่มเติม

สำหรับผู้ที่ลงทะเบียน เราจะแจ้งรายละเอียดเพิ่มเติม รวมถึงตารางงานกับผู้ที่ได้รับเลือกเข้างานไปทางอีเมล์ภายในปลายเดือนกรกฎาคมนะครับ
